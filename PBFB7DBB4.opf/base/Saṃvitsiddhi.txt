ekam evādvitīyaṃ tad brahmety upaniṣadvacaḥ 
brahmaṇo 'nyasya sadbhāvaṃ nanu tat pratiṣedhati //

ekam eva advitīyaṃ tad brahma ity upaniṣad-vacaḥ 
brahmaṇo 'nyasya sad-bhāvaṃ nanu tat pratiṣedhati //

atra brūmo 'dvitīyoktau samāsaḥ ko vivakṣitaḥ 
kiṃsvit tatpuruṣaḥ kiṃ vā bahuvrīhir athocyatām //

atra brūmo 'dvitīya-uktau samāsaḥ ko vivakṣitaḥ 
kiṃsvit tatpuruṣaḥ kiṃ vā bahuvrīhir atha ucyatām //

pūrvasminn uttaras tāvat pradhānyena vivakṣyate 
padārthas tatra tad brahma tato'nyat sadṛśaṃ tu vā //

pūrvasminn uttaras tāvat pradhānyena vivakṣyate 
padārthas tatra tad brahma tato'nyat sadṛśaṃ tu vā //

tadviruddham atho vā syāt triṣv apy anyan na bādhate 
anyatve sadṛśatve vā dvitīyaṃ sidhyati dhruvam //

tad-viruddham atho vā syāt triṣv apy anyan na bādhate 
anyatve sadṛśatve vā dvitīyaṃ sidhyati dhruvam //

viruddhatve dvitīyena tṛtīyaṃ prathamaṃ tu vā 
brahma prāpnoti yasmāt tad dvitīyena virudhyate //

viruddhatve dvitīyena tṛtīyaṃ prathamaṃ tu vā 
brahma prāpnoti yasmāt tad dvitīyena virudhyate //

ataḥ saprathamāḥ sarve tṛtīyādyartharāśayaḥ 
dvitīyena tathā spṛṣṭvā svārthās tiṣṭhanty abādhitāḥ //

ataḥ saprathamāḥ sarve tṛtīya-ādy-arthara-āśayaḥ 
dvitīyena tathā spṛṣṭvā svārthās tiṣṭhanty abādhitāḥ //

nanu nañ brahmaṇo 'nyasya sarvasyaiva niṣedhakam 
dvitīyagrahaṇaṃ yasmāt sarvasyaivopalakṣaṇam //

nanu nañ brahmaṇo 'nyasya sarvasya eva niṣedhakam 
dvitīya-grahaṇaṃ yasmāt sarvasya eva upalakṣaṇam //

naivaṃ niṣedho na hy asmād dvitīyasyāvagamyate 
tato 'nyat tadviruddhaṃ vā sadṛśaṃ vātra vakti saḥ //

na evaṃ niṣedho na hy asmād dvitīyasya avagamyate 
tato 'nyat tad-viruddhaṃ vā sadṛśaṃ va ātra vakti saḥ //

dvitīyaṃ yasya naivāsti tad brahmeti vivakṣite 
satyādilakṣaṇoktīnām apalakṣaṇatā bhavet //

dvitīyaṃ yasya na eva asti tad brahma iti vivakṣite 
satya-ādi-lakṣaṇa-uktīnām apalakṣaṇatā bhavet //

advitīye dvitīyārthanāstitāmātragocare 
svaniṣṭhatvān nañarthasya na syād brahmapadānvayaḥ //

advitīye dvitīya-arthana-astitā-mātra-gocare 
sva-niṣṭhatvān nañ-arthasya na syād brahma-pada-anvayaḥ //

dvitīyaśūnyatā tatra brahmaṇo na viśeṣaṇam 
viśeṣaṇe vā tad brahama tṛtīyaṃ prathamaṃ tu vā //

dvitīya-śūnyatā tatra brahmaṇo na viśeṣaṇam 
viśeṣaṇe vā tad brahama tṛtīyaṃ prathamaṃ tu vā //

prasaktaṃ pūrvavat sarvaṃ bahuvrīhau samasyati 
brahmaṇaḥ prathamā ye ca tṛtīyādyā jagattraye //

prasaktaṃ pūrvavat sarvaṃ bahuvrīhau samasyati 
brahmaṇaḥ prathamā ye ca tṛtīya ādyā jagat-traye //

brahma praty advitīyatvāt svasthās tiṣṭhanty abādhitāḥ 
kiñ ca tatra bahuvrīhau samāse saṃśrite sati //

brahma praty advitīyatvāt sva-sthās tiṣṭhanty abādhitāḥ 
kiñ ca tatra bahuvrīhau samāse saṃśrite sati //

vṛttyarthasya nañarthasya na padārthāntarānvayaḥ 
saty arthāntarasambandhe ṣaṣṭhī yasyeti yujyate //

vṛtty-arthasya nañ-arthasya na pada-artha-antara-anvayaḥ 
saty artha-antara-sambandhe ṣaṣṭhī yasya iti yujyate //

dvitīyavastunāstitvaṃ na brahma na viśeṣaṇam 
asattvān na hy asad brahma bhaven nāpi viśeṣaṇam //

dvitīya-vastu-na-astitvaṃ na brahma na viśeṣaṇam 
asattvān na hy asad brahma bhaven na api viśeṣaṇam //

tasmāt prapañcasadbhāvo nādvaitaśrutibādhitaḥ 
svapramāṇabalāt siddhaḥ śrutyā cāpy anumoditaḥ //

tasmāt prapañca-sad-bhāvo na advaita-śruti-bādhitaḥ 
sva-pramāṇa-balāt siddhaḥ śrutyā ca apy anumoditaḥ //

tenādvitīyaṃ brahmeti śruter artho 'yam ucyate 
dvitīyagaṇanāyogyo nāsīd asti bhaviṣyati //

tena advitīyaṃ brahma iti śruter artho 'yam ucyate 
dvitīya-gaṇana-ayogyo nā asīd asti bhaviṣyati //

samo vābhyadhiko vāsya yo dvitīyas tu guṇyate 
yato 'sya vibhavavyūhakalāmātram idaṃ jagat //

samo va ābhyadhiko va āsya yo dvitīyas tu guṇyate 
yato 'sya vibhava-vyūhakalā-mātram idaṃ jagat //

dvitīyavāgāspadatāṃ pratipadyeta tatkatham 
yathā colanṛpaḥ samrāḍadvitīyo 'dya bhūtale //

dvitīya-vāg-āspadatāṃ pratipadyeta tat-katham 
yathā cola-nṛpaḥ samrāḍadvitīyo 'dya bhūtale //

iti tattulyanṛpatinivāraṇaparaṃ vacaḥ 
na tu tadbhṛtyatatputrakalatrādiniṣedhakam //

iti tat-tulya-nṛpatinivāraṇa-paraṃ vacaḥ 
na tu tad-bhṛtya-tat-putrakalatra-ādi-niṣedhakam //

tathā surāsuranarabrahmabrahmāṇḍakoṭayaḥ 
kleśakarmavipākādyair aspṛṣṭasyākhileśituḥ //

tathā sura-asura-narabrahma-brahma-aṇḍa-koṭayaḥ 
kleśa-karma-vipāka-ādyair aspṛṣṭasya akhila-īśituḥ //

jñānādiṣāṇguṇyanidher acintyavibhavasya tāḥ 
viṣṇor vibhūtimahimasamudradrapsavipraṣaḥ //

jñāna-ādi-ṣāṇguṇya-nidher acintya-vibhavasya tāḥ 
viṣṇor vibhūti-mahimasamudra-drapsa-vipraṣaḥ //

kaḥ khalv aṅgulibhaṅgena samudrān saptasaṅkhyayā 
gaṇayan gaṇayed ūrmiphenabudbudavipruṣaḥ //

kaḥ khalv aṅguli-bhaṅgena samudrān sapta-saṅkhyayā 
gaṇayan gaṇayed ūrmiphena-budbuda-vipruṣaḥ //

yathaika eva savitā na dvitīyo nabhaḥsthale 
ityuktyā na hi sāvitrā niṣidhyante 'tra raśmayaḥ //

yatha aika eva savitā na dvitīyo nabhaḥ-sthale 
ity-uktyā na hi sāvitrā niṣidhyante 'tra raśmayaḥ //

yathā pradhānasaṅkhyeyasaṅkhyāyāṃ naiva gaṇyate 
saṅkhyā pṛthaksatī tatra saṅkhyeyānyapadārthavat //

yathā pradhāna-saṅkhyeyasaṅkhyāyāṃ na eva gaṇyate 
saṅkhyā pṛthak-satī tatra saṅkhyeya anya-padārthavat //

tathā

tathā

pādo 'sya viśvā bhūtāni tripādasyāmṛtaṃ divi 
iti bruvan jagat sarvam itthambhāve nyaveśayat //

pādo 'sya viśvā bhūtāni tri-pādasya amṛtaṃ divi 
iti bruvan jagat sarvam ittham-bhāve nyaveśayat //

tathā

tathā

etāvān asya mahimā tato jyāyastaro hi saḥ 
yatrānyan na vijānāti sa bhūmod aram antaram 
kurute 'sya bhayaṃ vyaktam ityādiśrutayaḥ parāḥ //

etāvān asya mahimā tato jyāyastaro hi saḥ 
yatra anyan na vijānāti sa bhūma ud aram antaram 
kurute 'sya bhayaṃ vyaktam ity-ādi-śrutayaḥ parāḥ //

meror ivāṇur yasyedaṃ brahmāṇḍam akhilaṃ jagat 
ityādikāḥ samastasya taditthambhāvatāparāḥ //

meror iva aṇur yasya idaṃ brahma-aṇḍam akhilaṃ jagat 
ity-ādikāḥ samastasya tad-ittham-bhāvatā-parāḥ //

vācārambhaṇamātraṃ tu jagat sthāvarajaṅgamam 
vikārajātaṃ, kūṭasthaṃ mūlakāraṇam eva sat //

vāc-ārambhaṇa-mātraṃ tu jagat sthāvara-jaṅgamam 
vikāra-jātaṃ, kūṭa-sthaṃ mūla-kāraṇam eva sat //

ananyat kāraṇāt kāryaṃ pāvakād visphuliṅgavat 
mṛttikālohabījādinānādṛṣṭāntavistaraiḥ //

ananyat kāraṇāt kāryaṃ pāvakād visphuliṅgavat 
mṛttikā-loha-bīja-ādinānā-dṛṣṭānta-vistaraiḥ //

nāśakad dagdham analas tṛṇaṃ majjayituṃ jalam 
na vāyuś calituṃ śaktaḥ tacchaktyāpy āyanād ṛte //

nāśakad dagdham analas tṛṇaṃ majjayituṃ jalam 
na vāyuś calituṃ śaktaḥ tac-chaktya āpy āyanād ṛte //

ekapradhānavijñānād vijñātam akhilaṃ bhavet 
ityādivedavacanatanmūlāptāgamair api //

eka-pradhāna-vijñānād vijñātam akhilaṃ bhavet 
ity-ādi-veda-vacanatan-mūla-āpta-āgamair api //

brahmātmanātmalābho 'yaṃ prapañcaś cidacinmayaḥ 
iti pramīyate brāmhī vibhūtir na niṣidhyate //

brahma-ātmanā ātma-lābho 'yaṃ prapañcaś cid-acin-mayaḥ 
iti pramīyate brāmhī vibhūtir na niṣidhyate //

tanniṣedhe samasta tasya mithyātvāl lokavedayoḥ 
vyavahārās tu lupyeran tathā syād brahmadhīr api //

tan-niṣedhe samasta tasya mithyātvāl loka-vedayoḥ 
vyavahārās tu lupyeran tathā syād brahma-dhīr api //

vyāvahārikasatyatvān mṛṣātve 'py aviruddhatā 
pratyakṣāder iti mataṃ prāg eva samadūduṣam //

vyāvahārika-satyatvān mṛṣātve 'py aviruddhatā 
pratyakṣa-āder iti mataṃ prāg eva samadūduṣam //

ataś copaniṣañjātabrahmādvaitadhiyā jagat 
na bādhyate vibhūtitvād brahmaṇaś cetyavasthitam //

ataś ca upaniṣañ-jātabrahma-advaita-dhiyā jagat 
na bādhyate vibhūtitvād brahmaṇaś ca ity-avasthitam //

nanu sattve prapañcasya nāstīti pratyayaḥ katham 
asattve vā kathaṃ tasminn astīti pratyayo bhavet //

nanu sattve prapañcasya na asti iti pratyayaḥ katham 
asattve vā kathaṃ tasminn astīti pratyayo bhavet //

sadasattvaṃ tathaikasya viruddhatvād asambhavi 
sadasatpratyayaprāptaviruddhadvandvasaṅgame //

sad-asattvaṃ tatha aikasya viruddhatvād asambhavi 
sad-asat-pratyaya-prāptaviruddha-dvandva-saṅgame //

tayor anyatarārthasya niścayābhāvahetutaḥ 
sadasattvaṃ prapañcasya jainās tu pratipedire //

tayor anyatara-arthasya niścaya-abhāva-hetutaḥ 
sad-asattvaṃ prapañcasya jainās tu pratipedire //

sattvaprāptiṃ puraskṛtya nāstīti pratyayodayāt 
sadā sattvaṃ prapañcasya sāṅkhyās tu pratipādire //

sattva-prāptiṃ puraskṛtya na asti iti pratyaya-udayāt 
sadā sattvaṃ prapañcasya sāṅkhyās tu pratipādire //

sadasatpratyayaprāptaviruddhadvandvasaṅkaṭe 
virodhaparihārārthaṃ sattvāsattvāṃśabhaṅgataḥ 
sadasadbhyām anirvācyaṃ prapañcaṃ kecid ūcire //

sad-asat-pratyaya-prāptaviruddha-dvandva-saṅkaṭe 
virodha-parihāra-arthaṃ sattva-asattva-aṃśa-bhaṅgataḥ 
sad-asadbhyām anirvācyaṃ prapañcaṃ kecid ūcire //

sattvāsattve vibhāgena deśakālādibhetataḥ 
ghaṭāder iti manvānā vyavasthām apare jaguḥ //

sattva-asattve vibhāgena deśa-kāla-ādi-bhetataḥ 
ghaṭa-āder iti manvānā vyavasthām apare jaguḥ //

tad evaṃ vādisammardāt saṃśaye samupasthite 
nirṇayaḥ kriyate tatra mīmaṃsakamatena tu //

tad evaṃ vādi-sammardāt saṃśaye samupasthite 
nirṇayaḥ kriyate tatra mīmaṃsaka-matena tu //

ghaṭasvarūpe nāstitvam astitvaṃ yady abūbudhat 
syād eva yugapatsattvam asattvaṃ ca ghatādiṣu //

ghaṭa-svarūpe na-astitvam astitvaṃ yady abūbudhat 
syād eva yugapat-sattvam asattvaṃ ca ghata-ādiṣu //

idānīm idam atrāsti nāstītyevaṃvidhā yataḥ 
deśakāladaśābhedād asti nāstīti no dhiyaḥ //

idānīm idam atra asti na asti ity-evaṃ-vidhā yataḥ 
deśa-kāla-daśa-abhedād asti nāsti iti no dhiyaḥ //

ato deśādibhedena sadasattvaṃ ghaṭādiṣu 
vyavasthitaṃ nirastatvād vādasyeha na sambhavaḥ //

ato deśa-ādi-bhedena sad-asattvaṃ ghaṭa-ādiṣu 
vyavasthitaṃ nirastatvād vādasya iha na sambhavaḥ //

nanu deśādisambandhaḥ sata evopapadyate 
na deśakālasambandhād asataḥ sattvam iṣyate //

nanu deśa-ādi-sambandhaḥ sata eva upapadyate 
na deśa-kāla-sambandhād asataḥ sattvam iṣyate //

sambandho dvyāśrayas tasmāt sataḥ sattvaṃ sadā bhavet 
asataḥ kārakaiḥ sattvaṃ janmanetyatidurghaṭam //

sambandho dvy-āśrayas tasmāt sataḥ sattvaṃ sadā bhavet 
asataḥ kārakaiḥ sattvaṃ janmana īty-atidurghaṭam //

ādyantavān prapañco 'taḥ satkakṣāntarniveśyate 

ādy-antavān prapañco 'taḥ sat-kakṣa-antarniveśyate 

uktaṃ ca

uktaṃ ca

"ādāv ante ca yan nāsti nāsti madhye 'pi tat tathā" 
ato niścitasadbhāvaḥ sadā sann abhyupeyatām //

"ādāv ante ca yan na asti na asti madhye 'pi tat tathā" 
ato niścita-sad-bhāvaḥ sadā sann abhyupeyatām //

iti

iti

asataḥ sarvadāsattvaṃ janyayogāt khapuṣpavat 
asattve na viśeṣo 'sti prāgatyantāsator iha //

asataḥ sarvada āsattvaṃ janya-yogāt kha-puṣpavat 
asattve na viśeṣo 'sti prāg-atyanta-asator iha //

śvetaketum upādāya tat tvam ity api yac chrutam 
ṣaṣṭhaprapāṭake tasya kuto mukhyārthasambhavaḥ //

śvetaketum upādāya tat tvam ity api yac chrutam 
ṣaṣṭha-prapāṭake tasya kuto mukhya-artha-sambhavaḥ //

kārpaṇyaśokaduḥkhārtaś cetanas tvaṃpadoditaḥ 
sarvajñas satyasaṅkalpo nissīmasukhasāgaraḥ 
tatpadārthas tayor aikyaṃ tejas timiravat katham //

kārpaṇya-śoka-duḥkha-ārtaś cetanas tvaṃ-pada-uditaḥ 
sarva-jñas satya-saṅkalpo nissīma-sukha-sāgaraḥ 
tat-pada-arthas tayor aikyaṃ tejas timiravat katham //

tvamarthasthe taṭasthe vā (tadarthasthe vibhedake) 
guṇe tattvaṃpadaśrutyor aikārthyaṃ dūravāritam //

tvam-artha-sthe taṭa-sthe vā (tad-artha-sthe vibhedake) 
guṇe tat-tvaṃ-pada-śrutyor aikārthyaṃ dūra-vāritam //

ajñatvasarvaveditvaduḥkhitvasukhitādike 
viśeṣaṇe vā ciddhātor atha vāpy upalakṣaṇe 
viruddhaguṇasaṅkrānter bhedaḥ syāt tvaṃtadarthayoḥ //

ajñatva-sarva-veditvaduḥkhitva-sukhitā-ādike 
viśeṣaṇe vā cid-dhātor atha va āpy upalakṣaṇe 
viruddha-guṇa-saṅkrānter bhedaḥ syāt tvaṃ-tad-arthayoḥ //

vācyaikadeśabhaṅgena cidekavyaktiniṣṭhatā 
so 'yaṃ gaur itivat tattvaṃ padayor ity apeśalam //

vācya-eka-deśa-bhaṅgena cid-eka-vyakti-niṣṭhatā 
so 'yaṃ gaur itivat tattvaṃ padayor ity apeśalam //

deśakāladaśābhedād ekasminn api dharmiṇi 
viruddhadvandvasaṅkrānteḥ so 'yaṃ gaur iti yujyate //

deśa-kāla-daśā-bhedād ekasminn api dharmiṇi 
viruddha-dvandva-saṅkrānteḥ so 'yaṃ gaur iti yujyate //

svaprakāśasya ciddhātor viruddhadvandvasaṅgatau 
na vyavasthāpakaṃ kiñcid deśakāladaśādike //

sva-prakāśasya cid-dhātor viruddha-dvandva-saṅgatau 
na vyavasthāpakaṃ kiñcid deśa-kāla-daśā-ādike //

nirdhūtanikhiladvandvasvaprakāśe cidātmani 
dvaitānarthabhramābhāvāc chāstraṃ nirviṣayaṃ bhavet //

nirdhūta-nikhila-dvandvasva-prakāśe cid-ātmani 
dvaita-anartha-bhrama-abhāvāc chāstraṃ nirviṣayaṃ bhavet //

etena satyakāmatvajagatkāraṇatādayaḥ 
mā(yopādhau pare) 'dhyastāḥ śokamohādayaḥ punaḥ //

etena satya-kāmatvajagat-kāraṇatā-ādayaḥ 
mā(yā-upādhau pare) 'dhyastāḥ śoka-moha-ādayaḥ punaḥ //

avidyopādhike jīve vināśe neti yan matam 
kṣudrabrahmavidām etan mataṃ prāg eva dūṣitam //

avidya-upādhike jīve vināśe na iti yan matam 
kṣudra-brahma-vidām etan mataṃ prāg eva dūṣitam //

cidsvarūpe viśiṣṭe vā māyāvidyādyupādhayaḥ 
pūrvasmin sarvasāaṅkaryaṃ parajīvāvibhāgataḥ //

cid-svarūpe viśiṣṭe vā māyā-avidyā-ādy-upādhayaḥ 
pūrvasmin sarva-sāaṅkaryaṃ para-jīva-avibhāgataḥ //

uttarasminn api tathā viśiṣṭam api cid yadi 
citsvarūpaṃ hi nirbhedaṃ māyāvidyādyupādhibhiḥ 
vibhinnam iva vibhrāntaṃ viśiṣṭaṃ ca ... (mataṃ tava) //

uttarasminn api tathā viśiṣṭam api cid yadi 
cit-svarūpaṃ hi nirbhedaṃ māyā-avidyā-ādy-upādhibhiḥ 
vibhinnam iva vibhrāntaṃ viśiṣṭaṃ ca ... (mataṃ tava) //

taṭasthāvasthitā dharmāḥ svarūpaṃ na spṛśanti kim 
na hi daṇḍiśiraśchedād devadatto na hiṃsitaḥ //

taṭa-stha-avasthitā dharmāḥ svarūpaṃ na spṛśanti kim 
na hi daṇḍi-śiraś-chedād devadatto na hiṃsitaḥ //

acidaṃśavyapohena cidekapariśeṣatā 
atas tat tvam asīty āder arthe ity apy asundaram //

acid-aṃśa-vyapohena cid-eka-pariśeṣatā 
atas tat tvam asi ity āder arthe ity apy asundaram //

abrahmānātmatābhāve pratyak cit pariśiṣyate 
tattvaṃpadadvayaṃ jīvaparatādātmyagocaram 
tanmukhyavṛtti tādātmyam api vastudvayāśrayam //

abrahma-anātmatā-abhāve pratyak cit pariśiṣyate 
tat-tvaṃ-pada-dvayaṃ jīvapara-tādātmya-gocaram 
tan-mukhya-vṛtti tādātmyam api vastu-dvaya-āśrayam //

bhedābhedavikalpas tu yat tvayā paricoditaḥ 
abhedābhedino 'satye bandhe sati nirarthakaḥ //

bheda-abheda-vikalpas tu yat tvayā paricoditaḥ 
abheda-abhedino 'satye bandhe sati nirarthakaḥ //

abhedo bhedamardī tu svāśrayībhūtavastunoḥ 
bhedaḥ parasparānātmyaṃ bhāvānām evam etayoḥ //

abhedo bheda-mardī tu sva-āśrayī-bhūta-vastunoḥ 
bhedaḥ paraspara-anātmyaṃ bhāvānām evam etayoḥ //

svarūpam abhyupetyaiva bhedābhedavikalpayoḥ 
(bādhanaṃ) tena vāgabādhā virodhena nigṛhyase //

svarūpam abhyupetya eva bheda-abheda-vikalpayoḥ 
(bādhanaṃ) tena vāg-abādhā virodhena nigṛhyase //

bhinnābhinnatvasambandhasadasattvavikalpanam 
pratyakṣānubhavāpārataṃ kevalaṃ kaṇṭhaśoṣaṇam //

bhinna-abhinnatva-sambandhasad-asattva-vikalpanam 
pratyakṣa-anubhava-apārataṃ kevalaṃ kaṇṭha-śoṣaṇam //

nīle nīlamatir yādṛgutpale nīladhīr hi sā 
nīlam utpalam evedam iti sākṣāccakāsti naḥ //

nīle nīla-matir yādṛgutpale nīla-dhīr hi sā 
nīlam utpalam eva idam iti sākṣāc-cakāsti naḥ //

yathā viditasaṃyogasambandhe 'py akṣagocare 
bhedābhedādidustarkavikalpādhānavibhramaḥ //

yathā vidita-saṃyogasambandhe 'py akṣa-gocare 
bheda-abheda-ādi-dustarkavikalpa-ādhāna-vibhramaḥ //

tadvat tādātmyasambandhe śrutipratyakṣamūlake 
śrutidaṇḍena dustarkavikalpabhramavāraṇam //

tadvat tādātmya-sambandhe śruti-pratyakṣa-mūlake 
śruti-daṇḍena dustarkavikalpa-bhrama-vāraṇam //

nirdoṣāpauruṣeyī ca śrutir atyartham ādarāt 
asakṛttattvam ity āha tādātmyaṃ brahmajīvayoḥ //

nirdoṣa āpauruṣeyī ca śrutir atyartham ādarāt 
asakṛt-tat-tvam ity āha tādātmyaṃ brahma-jīvayoḥ //

brahmānandahradāntaḥsthoḥ muktātmā sukham edhate 
phale ca phalino 'bhāvān mokṣasyāpuruṣārthatā 
ekaśeṣe hi ciddhātoḥ kasya mokṣaḥ phalaṃ bhavet //

brahma-ānanda-hrada-antaḥsthoḥ mukta-ātmā sukham edhate 
phale ca phalino 'bhāvān mokṣasya apuruṣa-arthatā 
eka-śeṣe hi cid-dhātoḥ kasya mokṣaḥ phalaṃ bhavet //

kiñ ca prapañcarūpeṇa kā nu saṃvid vivartate 
na tāvad ghaṭadhīs tasyām asatyām api darśanāt //

kiñ ca prapañca-rūpeṇa kā nu saṃvid vivartate 
na tāvad ghaṭa-dhīs tasyām asatyām api darśanāt //

na hi tasyām ajātāyāṃ naṣṭāyāṃ vākhilaṃ jagat 
nāstīti śakyate vaktum uktau pratyakṣabadhanāt 
nāpy anyasaṃvit tannāśe 'py anyeṣām upalambhanāt //

na hi tasyām ajātāyāṃ naṣṭāyāṃ va ākhilaṃ jagat 
na asti iti śakyate vaktum uktau pratyakṣa-badhanāt 
na apy anya-saṃvit tan-nāśe 'py anyeṣām upalambhanāt //

nanu saṃvidabhinnaikā na tasyām asti bhedadhīḥ 
ghaṭādayo hi bhidyante na tu sā cit prakāśanāt //

nanu saṃvid-abhinna aikā na tasyām asti bheda-dhīḥ 
ghaṭa-ādayo hi bhidyante na tu sā cit prakāśanāt //

ghaṭadhīḥ paṭasaṃvittisamaye nāvabhāti cet 
naivaṃ, ghaṭo hi nābhāti sā sphuraty eva tu sphuṭam //

ghaṭa-dhīḥ paṭa-saṃvittisamaye na avabhāti cet 
na evaṃ, ghaṭo hi nā abhāti sā sphuraty eva tu sphuṭam //

ghaṭavyāvṛttasaṃvittir atha na sphuratīti cet 
tadvyāvṛttipadenāpi kiṃ saivoktātha vetarat 
saiva ced bhāsate 'nyac cen na brūhas tasya bhāsanam //

ghaṭa-vyāvṛtta-saṃvittir atha na sphurati iti cet 
tad-vyāvṛtti-padena api kiṃ sa aiva ukta ātha va ītarat 
sa aiva ced bhāsate 'nyac cen na brūhas tasya bhāsanam //

kiñ cāsyāḥ svaprakāśāyā nīrūpāyā na hi svataḥ 
ṛte viṣayanānātvān nānātvāvagrahabhramaḥ //

kiñ ca asyāḥ sva-prakāśāyā nīrūpāyā na hi svataḥ 
ṛte viṣaya-nānātvān nānātva-avagraha-bhramaḥ //

na vastu vastudharmo vā na pratyakṣo na laukikaḥ 
ghaṭādivedyabhedo 'pi kevalaṃ bhramalakṣaṇaḥ //

na vastu vastu-dharmo vā na pratyakṣo na laukikaḥ 
ghaṭa-ādi-vedya-bhedo 'pi kevalaṃ bhrama-lakṣaṇaḥ //

yadā, tadā tadāyato dhībhedāvagrahodayaḥ 
kutaḥ, kutastarāṃ tasya paramārthatvasambandhaḥ //

yadā, tadā tad-āyato dhī-bheda-avagraha-udayaḥ 
kutaḥ, kutastarāṃ tasya parama-arthatva-sambandhaḥ //

kiñ ca svayaṃprakāśasya svato vā parato 'pi vā 
prāgabhāvādisiddhiḥ syāt, svatas tāvan na yujyate //

kiñ ca svayaṃ-prakāśasya svato vā parato 'pi vā 
prāg-abhāva-ādi-siddhiḥ syāt, svatas tāvan na yujyate //

svasmin sati viruddhatvād abhāvasyānavasthiteḥ 
svanimittaprakāśasya svasyābhāve 'py asambhavāt 
ananyagocaratvena cito na parato 'pi ca //

svasmin sati viruddhatvād abhāvasya anavasthiteḥ 
sva-nimitta-prakāśasya svasya abhāve 'py asambhavāt 
ananya-gocaratvena cito na parato 'pi ca //

kiñ ca vedyasya bhedāder na ciddharmatvasambhavaḥ 
rūpādivat, ataḥ saṃvidadvitīyā svayaṃprabhā //

kiñ ca vedyasya bheda-āder na cid-dharmatva-sambhavaḥ 
rūpa-ādivat, ataḥ saṃvidadvitīyā svayaṃ-prabhā //

atas tadbhedam āśritya yadvilakṣaṇādijalpitam 
tadavidyā+vilāso 'yam iti brahmavido viduḥ //

atas tad-bhedam āśritya yad-vilakṣaṇa-ādi-jalpitam 
tad-avidyā+vilāso 'yam iti brahma-vido viduḥ //

hanta brahmopadeśo 'yaṃ śraddadhāneṣu śobhate 
vayam aśraddadhānāḥ so ye yuktiṃ prārthayāmahe //

hanta brahma-upadeśo 'yaṃ śraddadhāneṣu śobhate 
vayam aśraddadhānāḥ so ye yuktiṃ prārthayāmahe //

pratipramātṛviṣayaṃ parasparavilakṣaṇāḥ 
aparokṣaṃ prakāśante sukhaduḥkhādivad dhiyaḥ //

pratipramātṛ-viṣayaṃ paraspara-vilakṣaṇāḥ 
aparokṣaṃ prakāśante sukha-duḥkha-ādivad dhiyaḥ //

sambandhivyaṅgyabhedasya saṃyogecchādikasya naḥ 
na hi bhedaḥ svato nāsti nāpratyakṣaś ca saṃataḥ //

sambandhi-vyaṅgya-bhedasya saṃyoga-icchā-ādikasya naḥ 
na hi bhedaḥ svato na asti na apratyakṣaś ca saṃataḥ //

yadi sarvagatā nityā saṃvid evābhyupeyate 
tataḥ sarvaṃ sadā bhāyāt, na vā kiñcit kadācana //

yadi sarva-gatā nityā saṃvid eva ābhyupeyate 
tataḥ sarvaṃ sadā bhāyāt, na vā kiñcit kadācana //

tadānīṃ na hi vedyasya sannnidhītarakāritā 
vyavasthā ghaṭate, vitter vyomavad vaibhavāśrayāt //

tadānīṃ na hi vedyasya sannnidhi-itara-kāritā 
vyavasthā ghaṭate, vitter vyomavad vaibhava-āśrayāt //

nāpi kāraṇabhedena. nityāyās tadabhāvataḥ 
na ca svarūpanānātvāt, tad ekatvaparigrahāt //

na api kāraṇa-bhedena. nityāyās tad-abhāvataḥ 
na ca svarūpa-nānātvāt, tad ekatva-parigrahāt //

tataś ca badhirāndhādeḥ śabdādigrahaṇaṃ bhavet 
guruśiṣyādibhedaś ca nirnimittaḥ prasajyate //

tataś ca badhira-andha-ādeḥ śabda-ādi-grahaṇaṃ bhavet 
guru-śiṣya-ādi-bhedaś ca nirnimittaḥ prasajyate //

nanu naḥ saṃvido bhinnaṃ sarvaṃ nāma na kiñcana 
ataḥ sarvaṃ sadā bhāyād ityakaṇḍe 'nuyujyate //

nanu naḥ saṃvido bhinnaṃ sarvaṃ nāma na kiñcana 
ataḥ sarvaṃ sadā bhāyād ity-akaṇḍe 'nuyujyate //

idam ākhyāhi bho kiṃ nu nīlādir na prakāśate 
prakāśamāno nīlādiḥ saṃvido vā na bhidyate //

idam ākhyāhi bho kiṃ nu nīla-ādir na prakāśate 
prakāśamāno nīla-adiḥ saṃvido vā na bhidyate //

ādau pratītisubhago nivāho lokavedayoḥ 
yataḥ padapadārthādi na kiñcid avabhāsate //

ādau pratīti-subhago nivāho loka-vedayoḥ 
yataḥ pada-padārtha-ādi na kiñcid avabhāsate //

dvitīye saṃvido 'dvaitaṃ vyāhanyeta samīhitam 
yady ayaṃ vividhākāraprapañcaḥ saṃvidātmakaḥ 
sāpi saṃvit tad ātmeti yato nānā prasajyate //

dvitīye saṃvido 'dvaitaṃ vyāhanyeta samīhitam 
yady ayaṃ vividha-ākāraprapañcaḥ saṃvid-ātmakaḥ 
sa āpi saṃvit tad ātma īti yato nānā prasajyate //

na cāvidyāvilāsatvād bhedābhedānirūpaṇā 
sā hi nyāyānalaspṛṣṭā jātuṣābharaṇāyate //

na ca avidyā-vilāsatvād bheda-abheda-anirūpaṇā 
sā hi nyāya-anala-spṛṣṭā jātuṣa ābharaṇāyate //

tathā hi yady avidyeyaṃ vidyābhāvātmikeṣyate 
nirupākhyasvabhāvatvāt sā na kiñcin niyacchati //

tathā hi yady avidya īyaṃ vidyā-abhāva-ātmika īṣyate 
nirupākhya-svabhāvatvāt sā na kiñcin niyacchati //

arthāntaram avidyā cet sādhvī bhedāirūpaṇā 
arthānarthāntaratvādivikalpo 'syā na yujyate 
vidyāto 'rthāntaraṃ cāsāv iti suvyāhṛtaṃ vacaḥ //

artha-antaram avidyā cet sādhvī bheda-airūpaṇā 
artha-anartha-antaratva-ādivikalpo 'syā na yujyate 
vidyāto 'rtha-antaraṃ ca asāv iti suvyāhṛtaṃ vacaḥ //

athārthāntarabhāvo 'pi tasyās te bhrāntikalpitaḥ 
hantaivaṃ saty avidyaiva vidyā syāt paramārthataḥ //

atha artha-antara-bhāvo 'pi tasyās te bhrānti-kalpitaḥ 
hanta evaṃ saty avidya aiva vidyā syāt parama-arthataḥ //

kiñ ca śuddhājaḍā saṃvit, avidyeyaṃ tu nesṛśī 
tat kena hetunā seyam anyaiva na nirūpyate //

kiñ ca śuddha-ajaḍā saṃvit, avidya īyaṃ tu nā isṛśī 
tat kena hetunā sa īyam anya aiva na nirūpyate //

api ceyam avidyā te yadabhāvādirūpiṇī 
sā vidyā kiṃ nu saṃvittir vedyaṃ vā veditātha vā //

api ca iyam avidyā te yad-abhāva-ādi-rūpiṇī 
sā vidyā kiṃ nu saṃvittir vedyaṃ vā vedita ātha vā //

vedyatve veditṛtve ca nāsyās tābhyāṃ nivartanam 
na hi jñānād ṛte 'jñānam anyatas te nivartate 
saṃvid eveti cet tasyā nanu bhavād asambhavaḥ //

vedyatve veditṛtve ca na asyās tābhyāṃ nivartanam 
na hi jñānād ṛte 'jñānam anyatas te nivartate 
saṃvid eva iti cet tasyā nanu bhavād asambhavaḥ //

kiñceyaṃ tadviruddhā vā, na tasyāḥ kvāpi sambhavaḥ 
yato 'khilaṃ jagadvyāptaṃ vidyayaivādvitīyayā //

kiñca iyaṃ tad-viruddhā vā, na tasyāḥ kva api sambhavaḥ 
yato 'khilaṃ jagad-vyāptaṃ vidyaya aiva advitīyayā //

abhāvo 'nyo viruddho vā saṃvido 'pi yad īṣyate 
tadānīṃ saṃvid advaitapratijñāṃ dūratas tyaja //

abhāvo 'nyo viruddho vā saṃvido 'pi yad īṣyate 
tadānīṃ saṃvid advaitapratijñāṃ dūratas tyaja //

kiñ cāsau kasya? jīvasya, ko jīvo yasya seti cet 
nanv evam asamādhānam anyonyāśrayaṇaṃ bhavet //

kiñ ca asau kasya? jīvasya, ko jīvo yasya sa īti cet 
nanv evam asamādhānam anyonya-āśrayaṇaṃ bhavet //

na tu jīvād avidyā syāt, na ca jīvas tayā vinā 
na vījāṅkuratulyatvaṃ jīvotpatter ayogataḥ //

na tu jīvād avidyā syāt, na ca jīvas tayā vinā 
na vīja-aṅkura-tulyatvaṃ jīva-utpatter ayogataḥ //

brahmaṇaś cen na sarvajñaṃ kathaṃ tad baṃbhramīti te(bhoḥ) 
avidyākṛtadehātmapratyayādhīnatā na te 
brahmasarvajñabhāvasya, tatsvābhāvikatāśruteḥ //

brahmaṇaś cen na sarva-jñaṃ kathaṃ tad baṃbhrami iti te(bhoḥ) 
avidyā-kṛta-deha-ātmapratyaya-adhīnatā na te 
brahma-sarva-jña-bhāvasya, tat-svābhāvikatā-śruteḥ //

bhedāvabhāsagabhatvād atha sarvajñatā mṛṣā 
tata evāmṛṣā kasmān na svāc chabdāntarādivat //

bheda-avabhāsa-gabhatvād atha sarva-jñatā mṛṣā 
tata eva amṛṣā kasmān na svāc chabda-antara-ādivat //

yathā śabdāntarābhyāsasañkhyādyāḥ śāstrabhedakāḥ 
bhedāvabhāsagarbhāś ca yathārthāḥ, tādṛśī na kim //

yathā śabda-antara-abhyāsasañkhyā-ādyāḥ śāstra-bhedakāḥ 
bheda-avabhāsa-garbhāś ca yathā-arthāḥ, tādṛśī na kim //

sarvajñe nityamukte 'pi yady ajñānasya sambhavaḥ 
tejasīva tamas tasmān na nivarteta kenacit //

sarva-jñe nitya-mukte 'pi yady ajñānasya sambhavaḥ 
tejasi īva tamas tasmān na nivarteta kenacit //

sarvajñatvādivacanaprāmāṇyaṃ vyāvahārikam 
tāttvikaṃ tu pramāṇatvam advaitavacasām iti 
niyāmakaṃ na paśyāmo nirbandhāt tāvakād ṛte //

sarva-jñatva-ādi-vacanaprāmāṇyaṃ vyāvahārikam 
tāttvikaṃ tu pramāṇatvam advaita-vacasām iti 
niyāmakaṃ na paśyāmo nirbandhāt tāvakād ṛte //

āśrayapratiyogitve parasparavirodhinī 
kathaṃ vaikarasaṃ brahma sad iti pratipadyate //

āśraya-pratiyogitve paraspara-virodhinī 
kathaṃ va aika-rasaṃ brahma sad iti pratipadyate //

pratyaktvenāśrayo brahmarūpeṇa pratiyogi cet 
rūpabhedaḥ kṛtasya 'yaṃ yady avidyāprasādajaḥ 
nanu sāpi tadāyattety anyonyāśrayaṇaṃ punaḥ //

pratyaktvenā aśrayo brahmarūpeṇa pratiyogi cet 
rūpa-bhedaḥ kṛtasya 'yaṃ yady avidyā-prasāda-jaḥ 
nanu sa āpi tad-āyatta īty anyonya-āśrayaṇaṃ punaḥ //

avastutvād avidyāyāḥ ...(nedaṃ tadrūpaṇaṃ yadi) 
vastuno dūṣaṇatvena tvayā kvedaṃ nirīkṣitam //

avastutvād avidyāyāḥ ...(na idaṃ tad-rūpaṇaṃ yadi) 
vastuno dūṣaṇatvena tvayā kva idaṃ nirīkṣitam //

(svasādhyasya puraskārād) doṣo 'nyonyasamāśrayaḥ 
na vastutvād avastutvād ity ato nedam uttaram //

(sva-sādhyasya puraskārād) doṣo 'nyonya-samāśrayaḥ 
na vastutvād avastutvād ity ato na idam uttaram //

kiñcāvidyā na cet ... (vastu vyavaharyaṃ kathaṃ bhavet) 
(na cāsadvyoma)puṣpādivyavahāravad iṣyate //

kiñca avidyā na cet ... (vastu vyavaharyaṃ kathaṃ bhavet) 
(na ca asad-vyoma)puṣpa-ādivyavahāravad iṣyate //

nāpy avastv iti co(ktau tu vastutvaṃ sidhyati dhruvam) 
(niṣidhyate) samastena nañā vastv iti cen (matam) //

na apy avastv iti co(ktau tu vastutvaṃ sidhyati dhruvam) 
(niṣidhyate) samastena nañā vastv iti cen (matam) //

samastena nañā vastu prathamaṃ yanniṣidhyate 
pratiprasūtaṃ vyastena punas tad iti vastutā //

samastena nañā vastu prathamaṃ yan-niṣidhyate 
pratiprasūtaṃ vyastena punas tad iti vastutā //

ato na vastu nā(vastu na sadvacyaṃ na cāpy asat) 
(bhedo) na kaś cakāstīti (vivakṣīr mā) sma jātucit //

ato na vastu nā(vastu na sad-vacyaṃ na ca apy asat) 
(bhedo) na kaś cakāsti iti (vivakṣīr mā) sma jātu-cit //

kiñca prapañcanirvāhajananī yeyam āśritā 
avidyā sā kim ekaiva naikā vā tad idaṃ vada 
tadāśrayaś ca saṃsārī tathaiko naika eva vā //

kiñca prapañca-nirvāhajananī ya īyam āśritā 
avidyā sā kim eka eva na ekā vā tad idaṃ vada 
tad-āśrayaś ca saṃsārī tatha aiko na eka eva vā //

sā ced ekā, tatas saikā śukasya brahmavidyayā 
pūrvam eva nirasteti vyarthas te muktaye śramaḥ //

sā ced ekā, tatas sa aikā śukasya brahma-vidyayā 
pūrvam eva nirasta īti vyarthas te muktaye śramaḥ //

syān mataṃ naiva te santi vāmadevaśukādayaḥ 
yadvidyayā nirastatvān nādyāvidyeti codyate //

syān mataṃ na eva te santi vāmadeva-śuka-ādayaḥ 
yad-vidyayā nirastatvān na adya avidya īti codyate //

muktāmuktādibhedo hi kalpito madavidyayā 
dṛśyatvān māmakasvapnadṛśyabhedaprapañcavat //

mukta-amukta-ādi-bhedo hi kalpito mad-avidyayā 
dṛśyatvān māmaka-svapnadṛśya-bheda-prapañcavat //

yat punar brahmavidyātas teṣāṃ muktir abhūd iti 
vākyaṃ tatsvāpnamuktyuktiyuktyā pratyūhyatām iti //

yat punar brahma-vidyātas teṣāṃ muktir abhūd iti 
vākyaṃ tat-svāpna-mukty-uktiyuktyā pratyūhyatām iti //

nanv īdṛśānumānena svāvidyāparikalpitam 
prapañcaṃ sādhayaty anyaḥ kathaṃ praty ucyate tvayā //

nanv īdṛśa-anumānena sva-avidyā-parikalpitam 
prapañcaṃ sādhayaty anyaḥ kathaṃ praty ucyate tvayā //

tvad avidyānimittatve yo hetus te vivakṣitaḥ 
sa eva hetus tasyāpi bhavet sarajñasiddhivat //

tvad avidyā-nimittatve yo hetus te vivakṣitaḥ 
sa eva hetus tasya api bhavet sara-jña-siddhivat //

ity anyonyaviruddhoktivyāhate bhavatāṃ mate 
mukham astīti yat kiñcit pralapann iva lakṣyase //

ity anyonya-viruddha-uktivyāhate bhavatāṃ mate 
mukham asti iti yat kiñcit pralapann iva lakṣyase //

yathā ca svāpnamuktyuktisadṛśī tadvimuktibhīḥ 
tathaiva bhavato 'pīti vyartho mokṣāya te śramaḥ //

yathā ca svāpna-mukty-uktisadṛśī tad-vimukti-bhīḥ 
tatha aiva bhavato 'pi iti vyartho mokṣāya te śramaḥ //

yathā teṣām abhūtaiva purastād ātmavudyayā 
muktir bhūtocyate tadvat parastād ātmavidyayā //

yathā teṣām abhūta eva purastād ātma-vudyayā 
muktir bhūta ūcyate tadvat parastād ātma-vidyayā //

abhāviny eva sā mithyā bhāvinīty apadiśyatām 
santi ca svapnadṛṣṭāni dṛṣṭāntavacanāni te //

abhāviny eva sā mithyā bhāvini ity apadiśyatām 
santi ca svapna-dṛṣṭāni dṛṣṭānta-vacanāni te //

nanu nedam aniṣṭaṃ me yan muktir na bhaviṣyati 
ātmano nityamuktatvān nityasiddhaiva sā yataḥ //

nanu na idam aniṣṭaṃ me yan muktir na bhaviṣyati 
ātmano nitya-muktatvān nitya-siddha aiva sā yataḥ //

tad idaṃ śāntikarmādau vetālavāhanaṃ bhavet 
yenaivaṃ sutarāṃ vyartho brahmavidyārjanaśramaḥ //

tad idaṃ śānti-karma-ādau vetāla-vāhanaṃ bhavet 
yena evaṃ sutarāṃ vyartho brahma-vidyā-arjana-śramaḥ //

avidyāpratibaddhatvād atha sā nityasaty api 
asatīveti tadvyaktir vidyāphalam upeyate //

avidyā-pratibaddhatvād atha sā nitya-saty api 
asati iva iti tad-vyaktir vidyā-phalam upeyate //

hastastham eva hemādi vismṛtaṃ mṛgyate yathā 
yathā tad eva hastastham avagamyopaśāmyati //

hasta-stham eva hema-ādi vismṛtaṃ mṛgyate yathā 
yathā tad eva hasta-stham avagamya upaśāmyati //

tathaiva nityasiddhātmasvarūpānavabodhataḥ 
saṃsāriṇas tathābhāvo vyajyate brahmavidyayā //

tatha aiva nitya-siddha-ātmasvarūpa-anavabodhataḥ 
saṃsāriṇas tathā-bhāvo vyajyate brahma-vidyayā //

hanta keyam abhivyaktir yā vidyāphalam iṣyate 
svaprakāśasya cidchātor yā svarūpapade sthitā //

hanta ka īyam abhivyaktir yā vidyā-phalam iṣyate 
sva-prakāśasya cid-chātor yā svarūpa-pade sthitā //

saṃvit kiṃ saiva kiṃ vāhaṃ brahmāstītīti kīdṛśī 
yadi svarūpasaṃvit sā, nityaiveti na tatpjhalam //

saṃvit kiṃ sa aiva kiṃ va āhaṃ brahma asti iti iti kīdṛśī 
yadi svarūpa-saṃvit sā, nitya aiva iti na tat-pjhalam //

atha brahmāham asmīti saṃvittir vyaktir iṣyate 
nanu te brahmavidyā sā saiva tasyāḥ phalaṃ katham //

atha brahma aham asmi iti saṃvittir vyaktir iṣyate 
nanu te brahma-vidyā sā sa aiva tasyāḥ phalaṃ katham //

kiñ ca sā tat tvam asy ādivākyajanyā bhavan mate 
utpattimaty anityeti muktasyāpi bhayaṃ bhavet //

kiñ ca sā tat tvam asy ādivākya-janyā bhavan mate 
utpattimaty anitya īti muktasya api bhayaṃ bhavet //

api ca vyavahārajñāḥ sati puṣkalakāreṇa 
kāryaṃ na jāyate yena tam āhuḥ pratibandhakam //

api ca vyavahāra-jñāḥ sati puṣkala-kāreṇa 
kāryaṃ na jāyate yena tam āhuḥ pratibandhakam //

iha kiṃ tad yad utpattum upakrāntaṃ svahetutaḥ 
avidyāpratibaddhatvād utpattiṃ na prapadyate //

iha kiṃ tad yad utpattum upakrāntaṃ sva-hetutaḥ 
avidyā-pratibaddhatvād utpattiṃ na prapadyate //

na muktir nityasiddhatvāt, na brahmāsmīti dhīr api 
na hi brahmāham asmīti saṃvitpuṣkalakāraṇam 
saṃsāriṇas tadāstīti kathaṃ sā pratibadhyate //

na muktir nitya-siddhatvāt, na brahma asmi iti dhīr api 
na hi brahma āham asmi iti saṃvit-puṣkala-kāraṇam 
saṃsāriṇas tada āsti iti kathaṃ sā pratibadhyate //

yataḥ sā kāraṇābhāvād idānīṃ nopajāyate 
na punaḥ pratibaddhatvād asthāne tena tadvacaḥ //

yataḥ sā kāraṇa-abhāvād idānīṃ na upajāyate 
na punaḥ pratibaddhatvād asthāne tena tad-vacaḥ //

kiñ caiko jīva ity etad vastusthityā na yujyate 
avidyātatsamāśleṣajīvatvādi mṛṣā hi te //

kiñ ca eko jīva ity etad vastu-sthityā na yujyate 
avidyā-tat-samāśleṣajīvatva-ādi mṛṣā hi te //

prātibhāsikam ekatvaṃ pratibhāsaparāhatam 
yato naḥ pratibhāsante saṃsarantaḥ sahasraśaḥ //

prātibhāsikam ekatvaṃ pratibhāsa-parāhatam 
yato naḥ pratibhāsante saṃsarantaḥ sahasraśaḥ //

āsaṃsarasamucchedaṃ vyavahārāś ca tatkṛtāḥ 
abādhitāḥ pratīyante svapnavṛttivilakṣaṇāḥ //

ā-saṃsara-samucchedaṃ vyavahārāś ca tatkṛtāḥ 
abādhitāḥ pratīyante svapna-vṛtti-vilakṣaṇāḥ //

tena yauktikam ekatvam api yuktiparāhatam 
pravṛttibhedānumitā viruddhamitivṛttayaḥ 
tattatsvātmavad anye 'pi dehino 'śakyanihnavāḥ //

tena yauktikam ekatvam api yukti-parāhatam 
pravṛtti-bheda-anumitā viruddha-miti-vṛttayaḥ 
tat-tat-sva-ātmavad anye 'pi dehino 'śakya-nihnavāḥ //

yathānumeyād vahnyāder a(ā)numānā vilakṣaṇāḥ 
pratyakṣaṃ te (kṣyante) tathānyebhyo jīvebhyo na pṛthak katham //

yatha ānumeyād vahny-āder a(ā)numānā -vilakṣaṇāḥ 
pratyakṣaṃ te (kṣyante) tatha ānyebhyo jīvebhyo na pṛthak katham //

na cec ceṣṭāviśeṣeṇa paro boddhānumīyate 
vyavahāro 'valupyeta sarvo laukikavaidikaḥ //

na cec ceṣṭā-viśeṣeṇa paro boddha ānumīyate 
vyavahāro 'valupyeta sarvo laukika-vaidikaḥ //

na caupādhikabhedena meyamātṛvibhāgadhīḥ 
svaśarīre 'pi tatprāpteḥ śiraḥpāṇyādibhedataḥ //

na cā opādhika-bhedena meya-mātṛ-vibhāga-dhīḥ 
sva-śarīre 'pi tat-prāpteḥ śiraḥ-pāṇy-ādi-bhedataḥ //

yathā tatra śiraḥpāṇipādādau vedanodaye 
anusandhānamekatve, tathā sarvatra te bhavet //

yathā tatra śiraḥ-pāṇipāda-ādau vedanā-udaye 
anusandhānamekatve, tathā sarvatra te bhavet //

prāyaṇām narakakleśāt prasūtivyasanād api 
cirātivṛttāḥ prāgjanmabhogā na smṛtigocarāḥ //

prāyaṇām naraka-kleśāt prasūti-vyasanād api 
cira-ativṛttāḥ prāg-janmabhogā na smṛti-gocarāḥ //

yugapajjāyamāneṣu (sukhaduḥkhādiṣu sphuṭaḥ) 
āśrayāsaṅkaras tatra katham aikārthyavibhramaḥ //

yugapaj-jāyamāneṣu (sukha-duḥkha-ādiṣu sphuṭaḥ) 
āśraya-asaṅkaras tatra katham aikārthya-vibhramaḥ //

na ca prātisvikāvidyākalpitasvasvadṛśyakaiḥ 
jīvair anekair apy eṣā lokayātropapadyate //

na ca prātisvika-avidyākalpita-sva-sva-dṛśyakaiḥ 
jīvair anekair apy eṣā loka-yātra ūpapadyate //

paravartānabhijñās te svasvasvapnaikadarśinaḥ 
kathaṃ pravartayeyus tāṃ saṅgādyekanibandhanām //

para-varta ānabhijñās te sva-sva-svapna-eka-darśinaḥ 
kathaṃ pravartayeyus tāṃ saṅga-ādy-eka-nibandhanām //

kiṅ ca svayaṃprakāśatvavibhutvaikatvanityatāḥ 
tvadabhyupetā bādheran saṃvidas te 'dvitīyatām //

kiṅ ca svayaṃ-prakāśatvavibhutva-ekatva-nityatāḥ 
tvad-abhyupetā bādheran saṃvidas te 'dvitīyatām //

saṃvid eva na te dharmāḥ, siddhāyām api saṃvidi 
vivādadarśanāt teṣu; tardrūpāṇāṃ ca bhedataḥ //

saṃvid eva na te dharmāḥ, siddhāyām api saṃvidi 
vivāda-darśanāt teṣu; tardrūpāṇāṃ ca bhedataḥ //

na ca te bhrāntisiddhās te yenādvaitāvirodhinaḥ 
tattvāvedakavedāntavākyasiddhā hi te guṇāḥ //

na ca te bhrānti-siddhās te yena advaita-avirodhinaḥ 
tattva-āvedaka-vedāntavākya-siddhā hi te guṇāḥ //

ānandasvaprakāśatvanityatvamahimādy atha 
brahmasvarūpam eveṣṭaṃ, tatrāpīdaṃ vivicyatām //

ānanda-sva-prakāśatvanityatva-mahima-ādy atha 
brahma-svarūpam eva iṣṭaṃ, tatra api idaṃ vivicyatām //

brahmeti yāvan nirdiṣṭaṃ tanmātraṃ kiṃ sukhādayaḥ 
atha vā tasya te, yad vā ta eva brahmasaṃjñinaḥ //

brahma iti yāvan nirdiṣṭaṃ tan-mātraṃ kiṃ sukha-ādayaḥ 
atha vā tasya te, yad vā ta eva brahma-saṃjñinaḥ //

ādye tattatpadāmnānavaiyarthyaṃ vedalokayoḥ 
pūrvoktanītyā bhedaś ca, jagajjanmādikāraṇam //

ādye tat-tat-pada-āmnānavaiyarthyaṃ veda-lokayoḥ 
pūrva-ukta-nītyā bhedaś ca, jagaj-janma-ādi-kāraṇam //

abhyupetyaiva hi brahma vivādās teṣu vadinām 
dvitīye saiva tair eva brahmaṇaḥ sadvitīyatā //

abhyupetya eva hi brahma vivādās teṣu vadinām 
dvitīye sa aiva tair eva brahmaṇaḥ sa-dvitīyatā //

tṛtīye brahma bhidyeta tanmātratvāt pade pade 
tatsamūho 'tha vā brahma taruvṛndavanādivat //

tṛtīye brahma bhidyeta tan-mātratvāt pade pade 
tat-samūho 'tha vā brahma taru-vṛnda-vana-ādivat //

prakarṣaś ca prakāśaś ca bhinnāv evārkavartinau 
tena na kvāpi vākyārtho vibhāgo 'sti nidarśanam //

prakarṣaś ca prakāśaś ca bhinnāv eva arka-vartinau 
tena na kva api vākya-artho vibhāgo 'sti nidarśanam //

jāḍyaduḥkhādyapohena yady ekatraiva vartitā 
jñanānandādiśabdānāṃ na satas sadvitīyatā //

jāḍya-duḥkha-ādy-apohena yady ekatra eva vartitā 
jñana-ānanda-ādi-śabdānāṃ na satas sa-dvitīyatā //

apohāḥ kiṃ na santy eva, santo vā, nobhaye 'pi vā 
sattve sat sadvitīyaṃ syāj jaḍādyātmakatetare (tā pare) //

apohāḥ kiṃ na santy eva, santo vā, na ubhaye 'pi vā 
sattve sat sa-dvitīyaṃ syāj jaḍa-ādy-ātmakata ītare (tā pare) //

sadasadvyatirekoktiḥ pūrvam eva parākṛtā 
tathātve ca ghaṭādibhyo brahmāpi na viśiṣyate //

sad-asad-vyatireka-uktiḥ pūrvam eva parākṛtā 
tathātve ca ghaṭa-ādibhyo brahma api na viśiṣyate //

kiñ cāpohyajaḍatvādiviruddhārthāsāmarpaṇe 
naiva tattadapohyate tadekārthaiḥ padair iva //

kiñ ca apohya-jaḍatva-ādiviruddha-artha-asāmarpaṇe 
na eva tat-tad-apohyate tad-eka-arthaiḥ padair iva //

pratiyogini dṛśye tu yā bhāvāntaramātradhīḥ 
saivābhāva itīhāpi sadbhis te sadvitīyatā //

pratiyogini dṛśye tu yā bhāva-antara-mātra-dhīḥ 
sa aiva abhāva iti iha api sadbhis te sa-dvitīyatā //

bhūtabhautikabhedānāṃ sadasadvyatirrekitā 
kuto 'vasīyate kiṃ nu pratyakṣāder utāgamāt //

bhūta-bhautika-bhedānāṃ sad-asad-vyatirrekitā 
kuto 'vasīyate kiṃ nu pratyakṣa-ader utā agamāt //

pratyakṣādīni mānāni svaṃ svam arthaṃ yathāyatham 
vyavacchindanti jāyanta iti yāvat svasākṣikam //

pratyakṣa-ādīni mānāni svaṃ svam arthaṃ yathā-yatham 
vyavacchindanti jāyanta iti yāvat sva-sākṣikam //

yathāgrataḥ sthite nīle nīlimānyakathā na, dhīḥ 
ekākārā, na hi tayā sphaṭike dhavale matiḥ //

yatha āgrataḥ sthite nīle nīlimānya-kathā na, dhīḥ 
eka-ākārā, na hi tayā sphaṭike dhavale matiḥ //

kṣīre madhuradhīr yadṛk, naiva nimbakaṣāyadhīḥ 
vyavahārāś ca niyataḥ sarve laukikavaidikāḥ //

kṣīre madhura-dhīr yadṛk, na eva nimba-kaṣāya-dhīḥ 
vyavahārāś ca niyataḥ sarve laukika-vaidikāḥ //

satyaṃ pratītir asaty asyā mūlaṃ nāstīti cen na tat 
sā ced asti tasyā mūlaṃ kalpyatāṃ kāryabhūtayā //

satyaṃ pratītir asaty asyā mūlaṃ na asti iti cen na tat 
sā ced asti tasyā mūlaṃ kalpyatāṃ kārya-bhūtayā //

kḷpaṃ cendriyaliṅgādi tadbhāvānuvidhānataḥ 
yaugapadyakramāyogādyavacchedavidhānayoḥ //

kḷpaṃ ca indriya-liṅga-ādi tad-bhāva-anuvidhānataḥ 
yaugapadya-krama-ayoga-ādyavaccheda-vidhānayoḥ //

aikyāyogāc ca bhedo na pratyakṣa iti yo bhramaḥ 
bhedetaretarābhāvavivekāgrahaṇena saḥ //

aikya-ayogāc ca bhedo na pratyakṣa iti yo bhramaḥ 
bheda-itaretara-abhāvaviveka-agrahaṇena saḥ //

svarūpam eva bhāvābāṃ pratyakṣeṇa pariśurat 
bhedavyāhārahetuḥ syāt pratiyogivyapekṣayā //

svarūpam eva bhāvābāṃ pratyakṣeṇa pariśurat 
bheda-vyāhāra-hetuḥ syāt pratiyogi-vyapekṣayā //

yathā tanmātradhīr nānānāstivyāhārasādhanī 
hlasvadīrghatvabhedā vā yathaikatra ṣaḍaṅgule //

yathā tan-mātra-dhīr nānānāsti-vyāhāra-sādhanī 
hlasva-dīrghatva-bhedā vā yatha aikatra ṣaḍ-aṅgule //

evaṃ vyavasthitānekaprakārākāravattayā 
pratyakṣasya prapañcasya tadbhāvo 'śakyanihnavaḥ //

evaṃ vyavasthita-anekaprakāra-ākāravattayā 
pratyakṣasya prapañcasya tad-bhāvo 'śakya-nihnavaḥ //

āgamaḥ kāryaniṣṭhatvād īdṛśe 'rthe na tu pramā 
prāmāṇye 'py anvayāyogyapadārthatvān na bodhakaḥ //

āgamaḥ kārya-niṣṭhatvād īdṛśe 'rthe na tu pramā 
prāmāṇye 'py anvaya-ayogyapada-arthatvān na bodhakaḥ //

nāsat pratīteḥ, bādhāc ca na sad ity api yan na tat 
pratīter eva sat kiṃ na bādhān nāsat kuto jagat ? 
tasmād avidyayaiveyam avidyā bhavatāśritā //

na asat pratīteḥ, bādhāc ca na sad ity api yan na tat 
pratīter eva sat kiṃ na bādhān na asat kuto jagat ? 
tasmād avidyaya aiva iyam avidyā bhavatā āśritā //

kiñ ca bhedaprapañcasya dharmo mithyātvalakṣaṇaḥ 
mithyā vā paramārtho vā nādyaḥ kalpo 'yam añjasā //

kiñ ca bheda-prapañcasya dharmo mithyātva-lakṣaṇaḥ 
mithyā vā parama-artho vā na adyaḥ kalpo 'yam añjasā //

tanmithyātve prapañcasya satyatvaṃ durapahnavam 
pāramārthye 'pi tenaiva tavādvaitaṃ vihanyate //

tan-mithyātve prapañcasya satyatvaṃ durapahnavam 
pāramārthye 'pi tena eva tava advaitaṃ vihanyate //

sarvāṇy eva pramāṇāni svaṃ svam arthaṃ yathoditam 
asato 'rthāntarebhyaś ca vyavacchindanti bhānti naḥ //

sarvāṇy eva pramāṇāni svaṃ svam arthaṃ yathā-uditam 
asato 'rtha-antarebhyaś ca vyavacchindanti bhānti naḥ //

tathā hīha ghaṭo 'stīti yeyaṃ dhīr upajāyate 
sā tadā tasya nābhāvaṃ paṭatvaṃ vānumanyate //

tathā hi iha ghaṭo 'sti iti ya īyaṃ dhīr upajāyate 
sā tadā tasya na abhāvaṃ paṭatvaṃ va ānumanyate //

nanv astīti yad uktaṃ kiṃ tanmātraṃ ghaṭa ity api 
arthāntaraṃ vā, tanmātre sadadvaitaṃ prasajyate 
arthāntaratve siddhaṃ tat sadasadbhyāṃ vilakṣaṇam //

nanv asti iti yad uktaṃ kiṃ tan-mātraṃ ghaṭa ity api 
artha-antaraṃ vā, tan-mātre sad-advaitaṃ prasajyate 
artha-antaratve siddhaṃ tat sad-asadbhyāṃ vilakṣaṇam //

yady evam asti brahmeti brahmaupaniṣadaṃ matam 
ghaṭavat sadasattvābhyām anirvācyaṃ tavāpatet //

yady evam asti brahmeti brahmaupaniṣadaṃ matam 
ghaṭavat sad-asattvābhyām anirvācyaṃ tavā apatet //

ānandasatyajñānādinirdeśair eva vaidikaiḥ 
brahmaṇo 'py atathābhāvas tvayaivaivaṃ samarthitaḥ //

ānanda-satya-jñāna-ādinirdeśair eva vaidikaiḥ 
brahmaṇo 'py atathā-bhāvas tvaya aiva evaṃ samarthitaḥ //

sadasadvyatirekoktiḥ prapañcasya ca hīyate 
yad yathā kiñcid ucyeta tatsarvasya tathā bhavet //

sad-asad-vyatireka-uktiḥ prapañcasya ca hīyate 
yad yathā kiñcid ucyeta tat-sarvasya tathā bhavet //

tasmād astīti saṃvittir jāyamānā ghaṭādiṣu 
tattatpadārthasaṃsthānapāramārthyāvabodhinī //

tasmād asti iti saṃvittir jāyamānā ghaṭa-ādiṣu 
tat-tat-pada-artha-saṃsthānapāramārthya-avabodhinī //

sajātīyavijātīyavyavacchedanibandhanaiḥ 
svaiḥ svair vyavasthitai rūpaiḥ padārthānāṃ tu yā sthitiḥ 
sā sattā na svatantrānyā tatrādvaitakathā katham //

sajātīya-vijātīyavyavaccheda-nibandhanaiḥ 
svaiḥ svair vyavasthitai rūpaiḥ pada-arthānāṃ tu yā sthitiḥ 
sā sattā na sva-tantra ānyā tatra advaita-kathā katham //

na ca nānāvidhākārapratītiḥ śakyanihnavā 
na vedyaṃ vittidharmaḥ syād iti yatprāgudīritam //

na ca nānā-vidha-ākārapratītiḥ śakya-nihnavā 
na vedyaṃ vitti-dharmaḥ syād iti yat-prāg-udīritam //

tenāpi sādhitaṃ kiñcit saṃvido 'sti na vā tvayā 
asti cet pakṣapātaḥ syān na cet te viphalaḥ śramaḥ //

tena api sādhitaṃ kiñcit saṃvido 'sti na vā tvayā 
asti cet pakṣa-pātaḥ syān na cet te viphalaḥ śramaḥ //

ataḥ svarasavispaṣṭadṛṣṭabhedās tu saṃvidaḥ 
(yathāvasthāyibhir bāhyai)r naikyaṃ yānti ghaṭādibhiḥ //

ataḥ sva-rasa-vispaṣṭadṛṣṭabhedās tu saṃvidaḥ 
(yathā-avasthāyibhir bāhyai)r na ekyaṃ yānti ghaṭa-ādibhiḥ //

sahopalambhaniyamo na khalv ekaikasaṃvidā 
na ced asti sasāmānyaṃ sarvaṃ saṃvedanāspadam //

saha-upalambha-niyamo na khalv eka-eka-saṃvidā 
na ced asti sa-sāmānyaṃ sarvaṃ saṃvedana-āspadam //

sahopalambhaniyamān nānyo 'rthaḥ saṃvido bhavet 
yad etad aparādhīnasvaprakāśaṃ tad eva hi 
svayamprakāśatāśabdam iti bṛddhāḥ pracakṣate //

saha-upalambha-niyamān na anyo 'rthaḥ saṃvido bhavet 
yad etad apara-adhīnasva-prakāśaṃ tad eva hi 
svayam-prakāśatā-śabdam iti bṛddhāḥ pracakṣate //

yasminn abhāsamāne 'pi yo nāmārtho na bhāsate 
nāsāv arthāntaras tasmān mithyendur iva candrataḥ //

yasminn abhāsamāne 'pi yo nāma artho na bhāsate 
na asāv artha-antaras tasmān mithya īndur iva candrataḥ //

abhāsamāne vijñāne na cātmārthāvabhāsanam 
iti saṃvidvivartatvaṃ prapañcaḥ sphuṭam añcati //

abhāsamāne vijñāne na cā atma-artha-avabhāsanam 
iti saṃvid-vivartatvaṃ prapañcaḥ sphuṭam añcati //

(maivaṃ smārthān paribhavaḥ) pratyakṣeṇa balīyasā 
saṃrakṣyamāṇabhedās te nānumānānuvartinaḥ //

(ma aivaṃ smārthān paribhavaḥ) pratyakṣeṇa balīyasā 
saṃrakṣyamāṇa-bhedās te na anumāna-anuvartinaḥ //

tathā hīdam ahaṃ vedmīty anyonyānātmanā sphuṭam 
trayaṃ sākṣāc cakāstīti sarveṣām atmasākṣikam //

tathā hi idam ahaṃ vedmi ity anyonya-anātmanā sphuṭam 
trayaṃ sākṣāc cakāsti iti sarveṣām atma-sākṣikam //

pratyakṣapratipakṣaṃ ca nānumānaṃ pravartate 
na hi vahner anuṣṇatvaṃ dravyatvād anumīyate //

pratyakṣa-pratipakṣaṃ ca na anumānaṃ pravartate 
na hi vahner anuṣṇatvaṃ dravyatvād anumīyate //

kiñ ca hetur viruddho 'yaṃ sahabhāvo dvayor yataḥ 
tavāpi na hi saṃvitiḥ svātmanā saha bhāsate //

kiñ ca hetur viruddho 'yaṃ saha-bhāvo dvayor yataḥ 
tava api na hi saṃvitiḥ sva-ātmanā saha bhāsate //

nīlādyupaplavāpetasvacchacinmātrasantatiḥ 
svāpādau bhāsate, naivam arthaḥ saṃvedanāt pṛthak 
tena saṃvedanaṃ satyaṃ aṃvedyo 'rthas tv asann iti //

nīla-ādy-upaplava-apetasvaccha-cin-mātra-santatiḥ 
svāpa-ādau bhāsate, na evam arthaḥ saṃvedanāt pṛthak 
tena saṃvedanaṃ satyaṃ aṃvedyo 'rthas tv asann iti //

tad etad aparāmṛṣṭasvavāgbādhasya jalpitam 
ahopalambhaniyamo yenaivaṃ sati hīyate //

tad etad aparāmṛṣṭasva-vāg-bādhasya jalpitam 
aha-upalambha-niyamo yena evaṃ sati hīyate //

yasmād ṛte yad ābhāti bhāti (ta)smād ṛte 'pi tat 
ghaṭād ṛte 'pi nirbhātaḥ paṭād iva ghaṭaḥ svayam //

yasmād ṛte yad ābhāti bhāti (ta)smād ṛte 'pi tat 
ghaṭād ṛte 'pi nirbhātaḥ paṭād iva ghaṭaḥ svayam //